Abszolút maximumhely
Az $f: D_f \to \mathbb{R}$ függvénynek az $x_0 \in D_f$ hely abszolút maximumhelye, ha $\forall x \in D_f$ esetén $f(x) \leq f(x_0)$. Az $x_0$ helyen felvett $f(x_0)$ függvényérték az $f$ függvény abszolút maximum értéke.

Abszolút minimumhely
Az $f: D_f \to \mathbb{R}$ függvénynek az $x_0 \in D_f$ hely abszolút minimumhelye, ha $\forall x \in D_f$ esetén $f(x) \geq f(x_0)$. Az $x_0$ helyen felvett $f(x_0)$ függvényérték az f függvény abszolút minimum értéke.

Tulajdonképpen a legnagyobb és legkisebb értékét adjuk meg.

Ha a függvénynek van abszolút maximumértéke, akkor felülről korlátos.
Ha a függvénynek van abszolút minimumértéke, akkor alulról korlátos.
De ha az $f$ függvénynek van korlátja, az nem azt jelenti, hogy van abszolút minimum vagy maximumhelye.

Abszolút maximumhely és minimumhely több is lehet, de csak egy érték.
Példa: $f(x) = sin(x)$
